\documentclass[12pt,a4paper]{article}
\usepackage[utf8]{inputenc}
\usepackage[italian]{babel}
\usepackage{amsmath}
\usepackage{amsfonts}
\usepackage{amssymb}
\title{Automatica}
\begin{document}
\section{Automatica}
Sistemi dinamici a tempo discreto
Un sistema dinamico a tempo discreto è il modello matematico di un oggetto che interagisce con l’ambiente circostante attraverso canali di ingresso e di uscita che sono rappresentati attraverso vettori, u e y, di variabili dipendenti dal tempo. La differenza principale dai sistemi a tempo continuo è che in questo caso il tempo è rappresentato come una variabile intera k.
Si avrà pertanto che per ogni istante di tempo k il sistema riceverà dei segnali in ingresso e risponderà con altri segnali in uscita.
Il vettore u appartenente a Rm rappresenta i segnali che l’oggetto riceve dall’esterno mentre il vettore y appartenente a Rp rappresenta i segnali che l’oggetto dà in uscita.
In generale il comportamento del sistema non dipende esclusivamente da questi due vettori, ovvero non vi è un legame diretto tra ingresso e uscita: infatti il sistema ha uno stato interno che evolve in funzione degli ingressi e degli stati precedenti. In particolare lo stato di un sistema può essere a sua volta rappresentato da un vettore x appartenente a Rn.
Il modello del sistema è pertanto costituito da equazioni che descrivono l’evoluzione dello stato del sistema e dell’uscita in funzione dell’ingresso, dello stato e del tempo:
\[x(k+1) = f(x(k),u(k),k)\]
\[y(k) = g(x(k),u(k),k)\]
dove f e g sono opportune funzioni vettoriali.
Consideriamo una particolare tipologia di sistemi, quelli lineari strettamente propri, in cui le funzioni f e g sono appunto funzioni lineari e l’uscita non dipende esplicitamente dall’ingresso. In questo caso le equazioni si possono genericamente scrivere come:
\[x(k+1) = A(k)x(k) + B(k)u(k)\]
\[y(k) = C(k)x(k)\]
dove A,B,C sono matrici di coefficienti variabili nel tempo.
Tuttavia tali modelli sono approssimazioni ideali che possono essere valide in alcuni contesti, mentre in altri è necessario tener conto delle incertezze e delle imprecisioni che si hanno nella misura dei segnali di ingresso e di uscita del sistema.
Tali incertezze possono essere modellizzate come vettori casuali:
\[x(k+1) = A(k)x(k) + B(k)u(k) + v(k)\]
\[y(k) = C(k)x(k) + w(k)\]
In particolare si possono fare alcune ipotesi su tali variabili casuali:

\end{document}