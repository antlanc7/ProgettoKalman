\section{Equazioni del filtro}

Come osservato nel precedente paragrafo, l’algoritmo \eqref{luenb1}-\eqref{luenb3} propaga una stima $\hat{x}_k$ e la relativa covarianza $P_k$ dello stato $x_k$ basata sulle osservazioni passate $y_{0:k-1}$, ovvero effettua la predizione ad un passo dello stato. Per questo motivo, nel seguito le quantità $\hat{x}_k$ e $P_k$ in \eqref{luenb1}-\eqref{luenb3} verranno indicate in modo più appropriato come $\hat{x}_{k|k-1}=\hat{x}_k$, e rispettivamente, $P_{k|k-1}=P_k$.

In molte applicazioni pratiche, l’obiettivo è quello di ottenere, ad ogni istante k, una stima dello stato $x_k$, e la relativa covarianza, basata su tutte le osservazioni $y_{0:k}  = y_{0:k-1}\cup{y_k}$, inclusa quella presente, acquisite fino all’istante k.

Il problema in oggetto, noto come filtraggio, è finalizzato alla determinazione della cosiddetta stima filtrata $\hat{ x}_{ k|k}$ dello stato $x_k$ basata sulle osservazioni $y_{0:k}$ e della relativa covarianza $P_{k|k} = E[\tilde{x}_{k|k}\tilde{x}_{k|k}^T]$ ,con $\tilde{x}_{k|k}\stackrel{\Delta}{=}\tilde{x}_k-\hat{x}_{k|k}$. 

A tale scopo, si possono considerare $\hat{x}_{k|k}$ e  $P_{k|k}$ come stima e covarianza a-posteriori della variabile aleatoria $x_k$, a partire da stima e covarianza a priori $\hat{x}_{k|k-1}$ e $P_{k|k-1}$ ,sulla base dell'osservazione $y_k$ in \eqref{rumlinsys2}, utilizzando il metodo di stima BLUE\footnote{\emph{Best Linear Unbiased Estimator}, per approfondimenti \cite{stimablue}}.

In altri termini, date le statistiche a priori $(\hat{x}_{k|k-1},P_{k|k-1})$ e l’osservazione lineare $y_k=C_kx_k+v_k$ di $x_k$ si vogliono determinare le statistiche a posteriori $(\hat{x}_{k|k},P_{k|k})$ di $x_k$ mediante stima BLUE. Si ricorda che stima e covarianza a posteriori BLUE sono fornite da:
\begin{align}
\label{bluex}
\hat{x}_{k|k}&=\hat{x}_{k|k-1}+\underbrace{E[\tilde{x}_{k|k-1}\tilde{y}_{k|k-1}^T]E[\tilde{y}_{k|k-1}\tilde{y}_{k|k-1}^T]^{-1}}_{L_k}(y_k-\hat{y}_{k|k-1})\\
\label{bluep}
P_{k|k}&=P_{k|k-1}-E[\tilde{x}_{k|k-1}\tilde{y}_{k|k-1}^T]E[\tilde{y}_{k|k-1}\tilde{y}_{k|k-1}^T]^{-1}E[\tilde{x}_{k|k-1}\tilde{y}_{k|k-1}^T]^T
\end{align}
dove
\begin{equation}
\label{contiperblue}
\begin{split}
\hat{y}_{k|k-1} = E[y_k] &=C_k\hat{x}_{k|k-1} \\
\tilde{y}_{k|k-1} = y_k-\hat{y}_{k|k-1} &=C_k\tilde{x}_{k|k-1}+v_k\\
E[\tilde{x}_{k|k-1}\tilde{y}_{k|k-1}^T] &=P_{k|k-1}C_k^T\\
E[\tilde{y}_{k|k-1}\tilde{y}_{k|k-1}^T] &=R_k+C_kP_{k|k-1}C_k^T
\end{split}
\end{equation}
Sostituendo le \eqref{contiperblue} in \eqref{bluex}-\eqref{bluep} si ottengono le seguenti equazioni di aggiornamento da $\hat{x}_{k|k-1},P_{k|k-1}$ a $\hat{x}_{k|k},P_{k|k}$:
\begin{align}
\label{corrx}
\hat{x}_{k|k}&=\hat{x}_{k|k-1}+L_k(y_k-C_k\hat{x}_{k|k-1})\\
\label{corrp}
P_{k|k}&=P_{k|k-1}-P_{k|k-1}C_k^T(R_k+C_kP_{k|k-1}C_k^T)^{-1}C_kP_{k|k-1}
\end{align}
con
\begin{equation}
\label{defl}
L_k=P_{k|k-1}C_k^T(R_k+C_kP_{k|k-1}C_k^T)^{-1}
\end{equation}

Le equazioni \eqref{corrx}-\eqref{corrp} consentono di correggere la stima predittiva $\hat{x}_{k|k-1} $e la relativa covarianza $P_{k|k-1} $ con l’ultima osservazione $y_k $, per ottenere la stima filtrata $\hat{x}_{k|k} $ e relativa covarianza $P_{k|k} $.

Per questo motivo \eqref{corrx}-\eqref{corrp} vengono dette \textit{equazioni di correzione} della stima e della covarianza, e la matrice $L_k$ in \eqref{defl} prende il nome di \textit{guadagno di correzione}.

Si noti che, posto $K_k=A_kL_k $, l’equazione di aggiornamento della stima \eqref{luenb2} può essere espressa come segue:
\begin{equation}
\hat{x}_{k+1|k}=A_k\underbrace{[\hat{x}_{k|k-1}+L_k(y_k-C_k\hat{x}_{k|k-1})]}_{\hat{x}_{k|k}}+B_ku_k
\end{equation}

La precedente relazione esprime la stima predittiva ad un passo $\hat{x}_{k+1|k} $ come il risultato dell’applicazione del modello di stato \eqref{rumlinsys1}, per $w_k=0 $, alla stima filtrata $\hat{x}_{k|k}$.
Analogamente, l’equazione di aggiornamento della covarianza \eqref{luenb3} può essere riscritta come:
\begin{equation}
P_{k+1|k}=A_k\underbrace{[P_{k|k-1}-P_{k|k-1}C_k^T(R_k+C_kP_{k|k-1}C_k^T)^{-1}C_kP_{k|k-1}]}_{P_{k|k}}A_k^T+W_kQ_kW_k^T
\end{equation}
Pertanto, si ottengono le seguenti equazioni di predizione da $(\hat{x}_{k|k},P_{k|k})$ a $(\hat{x}_{k+1|k},P_{k+1|k})$:
\begin{align}
\label{predx}
\hat{x}_{k+1|k}&=A_k\hat{x}_{k|k}+B_ku_k\\
\label{predp}
P_{k+1|k}&=A_{k|k}P_{k|k}A_k^T+W_kQ_kW_k^T
\end{align}

Riassumendo i precedenti sviluppi, la ricorsione \eqref{luenb2}-\eqref{luenb3} del filtro di Kalman può essere suddivisa in due fasi diverse: la correzione \eqref{corrx}-\eqref{corrp} seguita dalla predizione \eqref{predx}-\eqref{predp}. La forma correzione-predizione del filtro di Kalman viene riportata nella pagina seguente.
\newpage

\subsection{Filtro di Kalman nella forma correzione-predizione}
\textbf{Dati:}
\begin{itemize}
\item matrici : $A_k,B_k,C_k,W_k,Q_k,R_k$;
\item stima iniziale : $\hat{x}_{1|0}$; 
\item covarianza iniziale : $P_{1|0}$;
\item $k=1,2... $
\end{itemize}
\textbf{Correzione:}
\begin{align*}
S_k&=R_k+C_kP_{k|k-1}C_k^T &\textit{covarianza dell’innovazione}  \\
L_k&=P_{k|k-1}C_k^TS_k^{-1} &\textit{guadagno di correzione}  \\
e_k&=y_k-C_k\hat{x}_{k|k-1} &\textit{innovazione}  \\
\hat{x}_{k|k}&=\hat{x}_{k|k-1}+L_ke_k &\textit{correzione della stima}\\
P_{k|k}&=P_{k|k-1}-L_kS_kL_k^T &\textit{correzione della covarianza}\\
&=(I-L_kC_k)P_{k|k-1}(I-L_kC_k)^T+L_kR_kL_k^T
\end{align*}
\textbf{Predizione:}
\begin{align*}
\hat{x}_{k+1|k}&=A_k\hat{x}_{k|k}+b_k &\textit{predizione della stima}\\
P_{k+1|k}&=A_kP_{k|k}A_k^T+W_kQ_kW_k^T &\textit{predizione della covarianza}
\end{align*}
\newpage